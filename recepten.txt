Wraps met romige kip pesto:

4 middelgrote wraps (volkoren)
350 gr kip
1 klein potje pesto (a 90 gr)
100 gr roomkaas
100 gr verse spinazie (of sla)
2 eetlepels pijnboompitten (geroosterd)
250 gr cherrytomaatjes
verse basilicum

Bereiding:
Snijd de tomaatjes doormidden. Snijd de kip in stukjes. Verhit een beetje olie of margarine in een pan en bak de kip goudbruin en gaar. Roer dan de pesto erdoor en de roomkaas. Verwarm de wraps.

Verdeel een beetje spinazie (of sla) over de wraps en schep hier een beetje van het romige kip pesto mengsel op. Verdeel er ook een paar tomaatjes en wat pijnboompitten en verse basilicum over. Vouw de wraps dicht en steek vast met een prikkertje. Herhaal dit ook met de rest.

--------------------------------

Kip kerrie:

150 gr rijst
275 gr kip
200 gr ananas
200 gr sperziebonen
1 ui
½ blokje kippenbouillon
125 ml creme fraiche
snufje komijn
1 eetlepel kerriepoeder
1 eetlepel limoensap
verse peterselie
optioneel: maïzena
Optioneel: Snufje chili

Bereiding:
Kook de rijst gaar volgens de verpakking. Snipper de ui en snijd de kip in blokjes. Verhit een beetje olie in een pan en fruit de ui aan. Voeg de kip toe en bak rondom goudbruin. Voeg het kerriepoeder en de komijn toe, mocht je een beetje pit er in willen ook een snufje chili. Voeg 100 ml water toe en het halve blokje kippenbouillon en laat ca. 10 minuten zachtjes pruttelen. Kook ondertussen de sperziebonen gaar in ca. 14 minuten. Roer de creme fraiche door het kipmengsel en laat iets verder indikken. Je kunt ook een beetje maizena gebruiken om dit te versnellen.

Giet de sperziebonen af en schep door het romige kipmengsel. Voeg als laatste ook de ananas in blokjes toe. Proef of de kip kerrie nog wat peper en zout nodig heeft. Druppel als laatste wat limoensap over het mengsel. Serveer de kip kerrie met de rijst en garneer met wat peterselie.

-----------------------------

Ovenschotel met romige spruitjes:

600 gr spruitjes
250 gr spekjes
800 gr aardappels (kruimig in stukken)
200 ml melk
1 zoete puntpaprika
Klont boter
handje geraspte kaas
200 gr roomkaas met kruiden
peper en zout

Bereiding:
Verwarm de oven op 200 graden. Kook de aardappels in ca. 15 tot 20 minuten gaar. Kook ondertussen ook de spruitjes 10 minuten in een pan met water. Bak de spekjes licht krokant in een droge koekenpan. Voeg vervolgens ook de puntpaprika in stukjes toe.

Giet de aardappels af en pureer deze fijn, voeg de melk, boter, peper en zout toe en meng tot een puree. Voeg de spruitjes toe (bewaar er een stuk of 5 voor de garnering) aan de spekjes en paprika. Roer de roomkaas met kruiden er door. Verdeel dit mengsel over een ovenschaal.

TIP: Voor een snelle variant kun je ook kant en klaar puree gebruiken.

-------------------------

Gnocchi roerbak met broccolli:

400 gr gnocchi
125 gr champignons (in plakjes)
250 gr broccoli (in kleine roosjes)
1 uitje
1 teen knoflook
Handje Parmezaanse kaas
2 eetlepels pijnboompitten (geroosterd)
100 gr spekjes
Snuf peper

Bereiding:
Blancheer de broccoliroosjes 2 a 3 minuten in een pan met kokend water en spoel daarna af met koud water. Bak de spekjes in een droge koekenpan. Voeg het uitje en knoflook gesnipperd toe en bak een paar minuten mee. Bak dan ook de champignons mee met de spekjes.

Verhit een andere pan op hoog vuur en bak de gnocchi een paar minuten met een klein beetje olie of boter tot ze iets bruin beginnen te kleuren. let op dat ze niet te donker worden. Voeg de gebakken gnocchi vervolgens samen met de broccoli toe aan de pan met spekjes en champignons en roerbak nog kort even mee. Breng op smaak met een snuf peper. Serveer de gnocchi roerbak met wat Parmezaanse kaas en pijnboompitten.

--------------------------

Erwtensoep met kip:

400 gr spliterwten
1 prei
2 groente bouillonblokjes
150 gr knolselderij (ongeveer ¼ van een hele knolselderij)
1 winterpeen
1 aardappel (kruimig)
2 gerookte kipfilets (300 gr)
Paar takjes selderij
1 ui
1 laurierblaadje

Bereiding:
Breng 1,5 liter water met de bouillonblokjes, spliterwten en laurierblad aan de kook. Laat dit ongeveer een uur zachtjes koken, roer af en toe door. Schil en snijd ondertussen de winterpeen, aardappel en de knolselderij in stukjes. Hak de prei in ringen en was deze goed. Pel de ui en snijd deze in fijne stukjes. Hak ook de selderij fijn. Snijd de gerookte kip in blokjes of reepjes.

Na ongeveer een uur beginnen de spliterwten uit elkaar te vallen en ontstaat er een groene massa. Dit kan iets langer of korter duren. Voeg de gesneden groenten, aardappel en kip toe aan de erwtensoep. Bewaar eventueel wat kip om te garneren. Laat de soep nog ongeveer een half uur zachtjes doorkoken. Breng de soep op smaak met eventueel nog een beetje peper en zout. Laat de soep nog 10 minuten zachtjes pruttelen. De soep is vaak de volgende dag nog dikker van structuur en nog lekkerder.

---------------------------

Nasi met pittige garnalen:

2 tenen knoflook
1 ui
175 gr pandan rijst
75 gr taugé
200 gr garnalen
1 a 2 theelepels theelepels sambal
Snuf djahe (gemalen gember)
Snuf kerriepoeder
in zonnebloemolie om te bakken
Scheutje ketjap manis
2 bosuien
gebakken uitjes

Bereiding:
Kook de rijst volgens de verpakking en laat geheel afkoelen in de koelkast. Snipper de ui en knoflook fijn en fruit in een (wok)pan aan in een beetje olie. Voeg de sambal toe naar smaak en vervolgens ook de djahe en kerrie. Voeg de bosuien in ringetjes toe en bak een paar minuten mee. Voeg de rijst toe en bak even op hoog vuur mee. Roer als laatste de ketjap en de taugé er door. Bak de garnalen in een pan 3 a 4 minuten met een theelepel sambal (of meer). Serveer de nasi met de pittige garnalen, gebakken uitjes en eventueel nog wat ringetjes bosui en extra sambal.

Tip: ook lekker met kroepoek en/of een gebakken eitje. Check voor een glutenvrij recept de ingredienten van de ketjap op tarwe o.i.d.

-----------------------------

Spinaziestamppot met ei:

400 gr verse spinazie
600 gr kruimige aardappels (geschild)
75 ml melk
peper en zout
75 gr parmezaanse kaas
Klontje boter
3 eieren
1 ui
30 gr pijnboompitten (geroosterd)

Bereiding:
Breng een pan water aan de kook en kook de aardappels in 15 a 20 minuten gaar. Kook ondertussen ook de eieren in een pan ca. 6 minuten en spoel ze daarna af met koud water. Snipper de ui en fruit deze aan in een wokpan met een beetje olie. Voeg de spinazie toe en laat wat slinken.

Giet de aardappels af en stamp fijn. Voeg de melk, klontje boter en een flinke snuf peper en zout toe. Voeg de gebakken ui en spinazie toe en schep door de puree. Schep ook de parmezaanse kaas er door. Serveer de spinaziestamppot met partjes gekookt ei en bestrooi met pijnboompitten.

----------------------------

Gegrilde avocado's met gehakt:

4 avocado’s
1 eetlepel limoensap
300 gr rundergehakt
1 theelepel paprikapoeder
1 snuf chili
½ theelepel komijn
Snuf oregano
peper en zout
100 gr cherrytomaatjes
140 gr mais
1 rode ui
1 eetlepel tomatenpuree

Bereiding:
Snipper de ui. Bak deze met het gehakt in een pan en voeg de kruiden toe en een eetlepel tomatenpuree. Laat het gehakt lekker pruttelen. Halveer de avocado’s en verwijder de pitten.

Bestrijk de snijzijde met een beetje limoensap en olie en grill ze in een (grill)pan aan deze zijde tot er een paar mooie grillstrepen te zien zijn. Roer de mais door het gehaktmengsel. Vul de gegrilde avocado’s met het gehaktmengsel en garneer met wat cherrytomaatjes.

--------------------------

Pasta pesto salade met kip:

125 gr pasta
3 eetlepels pesto
200 gr tomaatjes
50 gr rucola
2 eetlepels pijnboompitten
1 zakje mozzarella balletjes (of 1 grote bol)
1 gerookte kipfilet a 160 gr

Bereiding:
Kook de pasta gaar. Giet hem daarna af en spoel af met koud water. Hierdoor gaat hij minder plakken en gaart hij niet verder door.

Snijd de kipfilet in stukjes en de tomaatjes doormidden. Meng de pesto met de pasta en voeg vervolgens ook de kip, tomaatjes en mozzarella toe. Schap als laatste de rucola erdoor en bestrooi met pijnboompitten.

--------------------------


